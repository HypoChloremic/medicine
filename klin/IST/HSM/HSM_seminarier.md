## Hälsa och sjukvård i förändirng

##### Fråga 1

**Till den vårdcentral där du arbetar kommer en patient som funderar på att teckna en privat försäkring för sig och sina barn.** 

**Vilken vård täcker privata försäkringar i Sverige?**



Försäkringarna innehåller framför allt vård och tjänster av det slag som i dag erbjuds i den offentliga hälso- och sjukvården. Men de innehåller också garantier från försäkringsbolagen om en snabbare tillgång till vård. De erbjuder dessutom i viss mån vård och tjänster som inte ingår i det offentliga åtagandet. De privata sjukvårdsförsäkringarna innehåller både förebyggande insatser, planerad specialistvård och rehabilitering. Akutsjukvård är däremot ett exempel på vård som inte erbjuds av något försäkringsbolag.



**På systemnivå talar vissa mekanismer för att privata försäkringar minskar vårdtillgång i offentligt finansierade vården, medan andra talar för att den ökar. Beskriv mekanismerna!** 

Det är svårt att ge ett entydigt svar på hur patienterna i den offentligt finansierade hälso- och sjukvården påverkas av privata sjukvårdsförsäkringar. Vissa menar att när patienter med privata sjukvårdsförsäkringar behandlas tas vårdpersonal eller andra resurser i anspråk som annars hade använts till den offentligt finansierade vården. Kapaciteten i den offentligt finansierade vården minskar enligt det resonemanget. Risken blir särskilt uttalad om det råder brist på arbetskraft – när det finns så kallade bristyrken inom vårdsektorn. 

Andra menar i stället att sjukvårdsförsäkringarna avlastar den offentligt finansierade sjukvården genom att försäkringarna tillför resurser till systemet som helhet, alltså att kapaciteten i den offentligt finansierade vården ökar. När patienter som har privata försäkringar använder vård som finansieras av försäkringarna i stället för att nyttja den offentligt finansierade vården, ger det kortare väntetider även för patienterna inom den offentligt  finansierade vården. En förutsättning är då att det finns ledig kapacitet, till exempel personal och lokaler, hos de privata vårdgivarna som kan utnyttjas till den försäkringsfinansierade vården. 





**Vad innebär detta för vilka personer som riskerar gynnas respektive missgynnas? **

**Om privata försäkringar blir omfattande hotas finansieringen av den offentliga vården. På vilket sätt?**

Det är svårt att med säkerhet uttala sig om hur privata sjukvårdsförsäkringar påverkar kapaciteten och vilken effekt det får för patienterna i den offentligt finansierade vården. Men utifrån väntetidsdatabasen kan vi konstatera att privata vårdgivare som också tar emot patienter med privata sjukvårdsförsäkringar inte alltid efterlever den författningsreglerade vårdgarantin och de eventuella andra tidsgränser som avtalats med regionen för de offentligt finansierade patienterna. Det gör det svårare att säga att det skulle finnas ledig kapacitet hos en del av dessa vårdgivare.

Enskilda personer eller arbetsgivare som tecknar privata sjukvårdsförsäkringar gör det för att de vill ha insatser som de inte anser sig få i det offentliga systemet. På så vis kan man hävda att försäkringarna skapar förutsättningar för en ökad välfärd och individanpassning av vården som erbjuds. Men på sikt kan det även leda till en mer tudelad hälso- och sjukvård: en försäkringsfinansierad och en offentligt finansierad. Det finns en risk att exempelvis tillgängligheten och innehållet i de två olika systemen skiljer sig åt och att även personerna som använder de olika systemen skiljer sig åt systematiskt i exempelvis ålder, utbildning, samt funktions- och arbetsförmåga. [sjukare patienter hamnar i den offentligt finansierade varav de mer friskare tas om hand av de privata]





**Senaste tiden har ni börjat sköta allt fler besök digitalt. Vid din vårdcentral använder ni det framförallt vid uppföljning av patienter med kronisk sjukdom och av barn. **

**För vilka typer av patienter är digitala vårdmöten särskilt vanliga? Vilka primära vinster har denna vårdform? **

**Hur påverkar digitala vårdformer kostnad för att bedriva vården? **

**Vilka risker föreligger med digitala vårdformer? **

**Socialstyrelsen har utarbetat fyra villkor för när digital vård är lämplig. Vilka är dessa?**