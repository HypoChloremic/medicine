# Barnkirurgi
Instruktioner: Fundera på lämpliga frågor till föräldrarna, möjliga differentialdiagnoser, vad du bör undersöka och hur du kommer vidare i diagnostik och behandling. Tänk på hur barnets ålder påverkar både troliga diagnoser och symptom. 

Barnkirurgiska fall: Fall 8-10 är stöd för er inläsning, genomgång av dessa fall finns som filmer i Canvas och kommer ej tas upp på seminariet.
1. Per, 6 veckor gammal, har kräkts alltmer efter amning den senaste veckan. Sista dagarna verkar all mat komma upp igen. Han har gått ner i vikt sedan den senaste BVC-kontrollen. 
2. Eliza är 4 månader gammal och fick rotavirus-vaccin förra veckan. Hon har varit gnällig i en timme. Föräldrarna uppfattar det som buksmärta. Smärtorna kommer i intervaller, däremellan är hon helt stilla. Kräkts flera gånger. 
3. Leif, 3 månader, har de senaste veckorna haft en knöl i höger ljumske som kommer och går. När du ser honom på mottagningen känner du ingenting konstigt. 
4. Tore, 18 månader, har sedan två dygn bajsat färskt rött blod. Föräldrarna beskriver att det kommit väldigt mycket blod. Tore verkar må ganska bra och har inte ont. 
5. Benny var fullgången när han föddes för snart snart tre dygn sedan. Han har ännu inte passerat mekonium. Senaste dygnet har han börjat kräkas. 
6. Otto är en vecka gammal. Han kommer med sina föräldrar i ambulans med blåljus till akutmottagningen. Han har sedan 3-4 timmar kräkts gallfärgat och blivit allt slöare. När du undersöker honom är han påtagligt slö och allmänpåverkad. 
7. Signe föddes vid 24 veckors gestationsålder. Hon är nu två veckor och har sista dygnet blivit alltmer spänd i buken. Hon tolererar inte de små mängder mat man försöker ge henne. 
8. Gösta är en fullgången gosse som är ett par timmar gammal. På förlossningen tycker barnmorskan att det kommer ovanligt mycket saliv ur munnen. När han försöker sätta sond är det väldigt svårt att få ner den ordentligt.
9. Gustav och Hanna väntar barn. Vid ultraljudskontroll ligger delar av tarmen utanför bukhålan. På hemortssjukhuset har man sagt att det är ett bukväggsbråck.
10.  Erik och Anna väntar sitt andra barn. De kommer till fostermedicinska mottagningen eftersom barnmorskan och obstetrikern på hemortssjukhuset noterat att det finns tarm i vänster thoraxhalva. Du träffar dem nu på fostermedicinska enheten.

Barnurologiska fall: 
1. Erik 5 år kommer till akuten eftersom föräldrarna noterat att han går lite bredbent och att han är svullen i pungen. Man ser även en viss rodnad. 
2. Två mån gamle Axel har en svullnad i höger scrotalhalva, upptäckt av mamma i samband med blöjbyte. Svullnaden är ganska spänd och någon testikel på den sidan går inte att känna. På vä sida finns en normalstor testikel. 
3. Kalle 5 år kommer med remiss från BVC att förhuden inte går att dra tillbaka. Föräldrarna oroliga. 
4. Rasmus 8 år kommer till akuten för att förhuden är röd och svullen. 
5. Philip kommer med remiss från BVC vid 1 månads ålder pga att höger testikel aldrig känts nere i pungen. 
6. Sex månader gamla Elin kommer med sina föräldrar till akuten en sen kväll pga hög feber och allmänpåverkan. Hon ömmar i buken till vänster. 
7. Sandra 5 år kommer med remiss till barnkirurgiska mottagningen pga vaginala flytningar. 
8. Per, 13 månader, kommer till akuten med sina föräldrar för att de noterat att hans mage blivit så framträdande och svullen. 

Barnortopediska fall 
1. Pojke 2 år: Vägrar att använda höger arm efter mindre trauma. Röntgenbilder visar en färsk fraktur i diafysära humerus och en läkt fraktur i proximala humerus. Fortsatt utredning? Diagnos? 
2. Flicka 11 år: Smärta och svullet höger knä efter vridvåld i samband med fotboll. Röntgen av knät är normal. Fortsatt utredning? Diagnos? 
3. Flicka 5 år: Hälta sedan en dag utan föregående trauma. Klagar över smärta i höger knä. Smärta i höger höft vid höftundersökning. Röntgen av höfter normal. Ultraljud av höger höft visar ökad mängd ledvätska. Temp 37.5 och CRP 8. Fortsatt utredning? Diagnos? 
4. Pojke 8 år: Hälta och smärta i höger knä sedan sex månader utan föregående trauma. Röntgen av knät och höft var normal för fyra månader sedan. Smärta vid rotation i höger höft. Fortsatt utredning? Diagnos?
5. Pojke 11 år: Hälta och smärta i höger knä sedan fyra månader utan föregående trauma. Röntgen av knät var normal för två månader sedan. Idag akut smärta i låret efter mindre trauma. Smärta vid rotation i höger höft. Fortsatt utredning? Diagnos?
6. Flicka 3 år: Vill ej belasta. Stark smärta vid försök till rotation i höger höft. Röntgen av höft normal. Ultraljud visar utgjutning i höftleden. Temp 38,5 och CRP 90. Fortsatt utredning? Diagnos? 
7. Pojke 4 år: Hälta och lokal smärta distala tibia sedan två dagar utan föregående trauma. Röntgen av underben normal. Ingen rodnad, svullnad eller värmeökning i underbenet. Temp 39,0° och CRP 70. Fortsatt utredning? Diagnos? 
8. Nyfödd pojke: Vid födseln konstateras att vänster fot är inåtvriden, att hälen är uppdragen och att hälsenan är kort. Diagnos? Fortsatt behandling? 
9. Flicka 3 månader: Normal förlossning. Normal höftundersökning av barnläkare på BB. Vid kontroll på BVC konstateras en minskad abduktion i ena höften. Fortsatt utredning? Diagnos? 
10. I övrigt friskt barn som är remitterad av skolläkaren till barnortopeden pga benlängdsskillnad på 2 cm. Fortsatt utredning? Orsak till benlängdsskillnaden?  
